\chap {Základy algoritmizace}

\sec {Co je to algoritmus}
{\bf Algoritmus} je přesně definovaný postup skládající se z konečného počtu jasně popsaných kroků, které vedou k řešení určitého problému.

Příklady algoritmů můžeme najít všude kolem nás:
\begitems
* {\bf V běžném životě}: Recept na přípravu jídla je algoritmus - obsahuje přesné kroky, jak dosáhnout požadovaného výsledku (například upečení koláče).
* {\bf V programování}: Počítačový algoritmus může vyhledat informace, seřadit data nebo vypočítat matematický problém.
\enditems

Algoritmus je základem každého programu. Než začneme programovat, je důležité nejprve vymyslet a navrhnout algoritmus, protože právě on definuje, jakým způsobem se problém vyřeší.

\sec {Vlastnosti algoritmu}
Algoritmus je složením dat a instrukcí, které říkají co se s těmito daty dělá. Každý algoritmus musí splňovat několik klíčových vlastností, aby byl považován za správný a funkční.

\begitems
* {\bf Vstupní bod} - Každý algoritmus musí mít jeden přesně definovaný vstupní bod, aby bylo jasné kde algoritmus začíná, tedy jakou instrukcí začít.
* {\bf Výstupní bod} - Algoritmus musí mít minimálně jeden, ale i více výstupních bodů, tedy stavů kdy algoritmus již nepokračuje ve své činnosti. Algoritus totiž může skončit různými způsoby, například úspěšně a nebo neúspěšně.
* {\bf Konečnost} - Algoritmus musí vždy skončit po konečném počtu kroků. Nemůže pokračovat nekonečně, jinak by problém nevyřešil.
* {\bf Vstup} - Algoritmus přijímá vstupní data, která zpracovává. Kdyby do algoritmu nebyly vloženy žádná data, algoritmus by neměl s čím pracovat.
* {\bf Výstup} - Výsledkem algoritmu musí být jednoznačný výstup, který odpovídá zadanému problému. Tento výstup je závislý na vstupu. Kdyby výstupem algoritmu nebyl žádný výsledek, algoritmus by nedělal nic užitečného a byl by zbytečný.
\enditems

\sec Procesor
Pojem procesor je běžně chápán jako elektronický čip uvnitř počítače. V kontextu algoritmizace má však širší význam: představuje jakoukoli entitu (vykonavatele), která dokáže číst a provádět jednotlivé kroky algoritmu.

Počítač je tedy pouze jedním z mnoha možných typů procesorů. Zatímco v digitálním světě procesor vykonává algoritmus ve formě strojových instrukcí, v běžném životě může být procesorem například kuchař, který postupuje podle receptu, nebo hudebník hrající z not. Tato abstrakce nám pomáhá pochopit, že algoritmus je samostatný logický postup, který existuje nezávisle na tom, zda ho zrovna vykonává stroj nebo člověk.

\sec {Kontext/vnitřní stav algoritmu}
Algoritmus při svém průchodu vytváři tzv. {\bf kontext} nebo také {\bf vnitřní stav}. V reálném světě například v případě kuchařského receptu je kontext algoritmu stav v jakém se nachází vařené jídlo. V případě počítačového programu je kontext algoritmu tvořem hodnotami uloženými v paměti RAM. V průběhu vykonávání algoritmu se tento vnitřní stav algoritmu mění a je na něj možné reagovat pomocí {\bf řídících konstrukcí}. 

\sec {Řídící konstrukce algoritmu}
Každý algoritmus je tvořen kombinací tří základních konstrukcí, které určují, jak jsou jednotlivé kroky algoritmu prováděny. Pro grafický popis se používají takzvané diagramy UML, ve kterých jsou jednotlivé konstrukce značeny speciální značkou a směr toku programu je vyznačen orientovanou přímkou s šipkou.

\secc {Sekvence}
Sekvence je definovaná jako posloupnost kroků, pracující s daty, které v přesně stanovaném pořadí vedou k řešení problému.

\vskip 5mm
\picw=.1\hsize \centerline{\inspic {\imgpath uml_sequence.png} }\nobreak\medskip
\caption/f Diagram sekvence

\secc {Selekce}
Selekce umožňuje rozhodování na základě podmínky, která část algoritmu se vykoná. Díky tomu lze vytvořit felexibilní chování, které reaguje na aktuální vnitřní stav algoritmu. 

\vskip 5mm
\picw=.25\hsize \centerline{\inspic {\imgpath uml_selection.png} }\nobreak\medskip
\caption/f Diagram selekce (větvení)

\secc {Iterace}
Iterace, nebo také cyklus nebo smyčka umožňuje opakované vykonávání určité sekvence kódu, na základě platnosti nějaké podmínky. Je možné rozlišit dva případy iterace. Iterace s pevným počtem opakování se používá v případech kdy předem víme kolikrát je třeba vykonat určitou sekvenci kódu. 

\vskip 5mm
\picw=.35\hsize \centerline{\inspic {\imgpath uml_iteration.png} }\nobreak\medskip
\caption/f Diagram iterace s pevným počtem opakování

Podmíněná iterace je použita ve chvíli kdy je třeba vícekrát vykonat určitou sekvenci kódu, ale není předem možné určit kolikrát to bude třeba.

\vskip 5mm
\picw=.35\hsize \centerline{\inspic {\imgpath uml_conditional_iteration.png} }\nobreak\medskip
\caption/f Diagram podmíněné iterace

\sec {Algoritmizace problému}
Algoritmizace je proces vytváření algoritmu - tedy přesného a efektivního postupu, který vede k vyřešení konkrétního problému. Tento proces zahrnuje analýzu problému, návrh a testování algoritmu, který tento problém efektivně vyřeší. 

\secc {Kroky algoritmizace}
\begitems
* {\bf Porozumnění problému} - Prvním krokem je důkladné porozumění tomu, jeho podstatu a co vlastně problém vyžaduje. To zahrnuje definování vstupních a výstupních dat a specifikaci požadavků.
* {\bf Analýza problému} - V tomto kroku se zaměřujeme na rozložení problému na menší části a pochopení, jak jednotlivé části souvisejí. Identifikujeme podproblémy a zjistíme, jaký přístup bude nejvhodnější pro jejich řešení.
* {\bf Návrh algoritmu} - Vytvoříme plán, jakým způsobem problém vyřešit. Zvolíme vhodné kroky a struktury, které pomohou dosáhnout správného výsledku. Tento krok se často realizuje pomocí pseudokódu, diagramů nebo popisu v přirozeném jazyce.
* {\bf Implementace algoritmu} - Jakmile máme dobře navržený algoritmus, přistoupíme k jeho implementaci/realizaci v konkrétním programovacím jazyce. Tento krok zahrnuje přenos algoritmu do kódu, který bude vykonávat počítač.
* {\bf Testování implementace} - Po napsání kódu algoritmus testujeme, abychom ověřili, že implementace funguje podle očekávání, bez chyb a že vykonává algoritmus efektivně.
\enditems

\secc {Dekompozice a zobecnění problému}
V praxi je složité a nepraktické řešit složité problémy jako celek, jednodušší a přehlednější je použít dekompozici a využít abstrahování informací k zobecnění problému. Rozložení složitějších problémů na jednodušší je jednou z nejdůležitějších technik v algoritmizaci. Tento proces, známý také jako dekompozice, spočívá v rozdělení velkého problému na menší, lépe zvládnutelné podproblémy, které jsou jednodušší k pochopení a řešení. Každý z těchto podproblémů je řešen samostatně, což následně vede k řešení celkového problému.

Zobecnění řešení znamená nalezení obecného postupu nebo vzoru, který lze aplikovat na více různých problémů, nejen na jeden konkrétní. Tato technika je velmi užitečná, protože umožňuje vytvářet flexibilní a univerzální algoritmy, které mohou být použity na širokou škálu problémů. Zobecnění často znamená zjednodušení problému tak, že se zaměříme na jeho základní vlastnosti a ignorujeme detaily, které se mohou měnit mezi jednotlivými případy. Díky tomu vytvoříme algoritmy, které nejsou závislé na konkrétním zadání, ale jsou aplikovatelné na širokou paletu problémů.


